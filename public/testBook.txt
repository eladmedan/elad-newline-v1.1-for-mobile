test | perek 1

small paragraph

but a cute one

and a very long one as well

bye!

---

פרק 0 | בדיקה

פסקה קרצרה

עוס פסקה חמודה

פסקה ארוכה ביותר מאוד פסקה ארוכה ביותר מאוד פסקה ארוכה ביותר מאוד 

הסוףףףףףף

---

פרק 1 | קריאת כיוון

׳שורה חדשה׳ היא הזמנה לחשוב מחדש על קריאה, טקסט וטיפוגרפיה בעידן הדיגיטלי. כאן העינים שלך מובילות את המילים אליך - מבט להמשך השורה מושך את הטקסט אל העיניים שלך. במקום עמודים - הטקסט כולו מסודר בשורה אחת שנגללת לפניך תוך כדי הקריאה.

ניתן גם לדפדף, או יותר נכון - לנווט בטקסט, באמצעות המבט. אז לפני שנמשיך בקריאה - הנה כמה דרכים להתמצא:

1. מבט להמשך השורה יאיץ את קצב הקריאה: ככל שמביטים שמאלה - כך הטקסט מתקדם מהר יותר
2. מבט לתחילת השורה מחזיר את המילים אחורה: נסו לקרוא את זה שוב. מבט לתחילת השורה חוזר למה שפספסנו.
3. אפשר לדלג לפרק הבא אם מביטים כמה שניות בקצה השמאלי של המסך - נפגש בפרק הבא אחרי שתנסו. 

אם הגעתם לכאן - כנראה ניסיתם לדלג קדימה, חזרתם אחורה והרצתם קדימה עד החלק הזה. כל הכבוד! עכשיו אתם בוודאות מוכנים לפרקים הבאים. תיכף השורה תיעצר ובהמשך שלה יופיע סימן שמצביע לכיוון הקריאה - תביטו בו כמה שניות כדי ׳לדפדף׳ לפרק הבא.

---

פרק 2 | מהפכת הדפוס הבאה

אולי כבר קראתם את השורה הזו, אבל אם לא - נסו לחזור לפרק הקודם ע״י מבט בקצה הימני של המסך. ואם כבר ניסיתם ואתם קוראים מיומנים - מוזמנים לקרוא עוד על ׳שורה חדשה׳:

מה אם הדפוס היה מומצא מחדש עכשיו? שורות, פסקאות, עמודים וספרים הולכים איתנו הקוראים מהמצאת מכבש הדפוס ועד מהפכת המחשוב - ללא שינויים מהותיים בצורה שבה אנו רגילים לסדר ולקרוא טקסט.

איך תראה ׳מהפכת דפוס׳ המבוססת על הטכנולוגיה הדיגיטלית הקיימת והעתידה לבוא? מה מגביל את הפורמטים בהם אנו קוראים כשגבולות הנייר כבר אינם תקפים? כיצד יתנהגו תווים ואותיות שעשויות מאור המסך ואותות חשמליים? מה בפעולת הקריאה הוא פיזיולוגי ואינסטינקטיבי ועד כמה היא תלוית תרבות? האם הדרך שבה אנו קוראים משפיעה על מי שאנחנו? איך קריאה בסביבה הדיגיטלית מושפעת מההרגלים שלנו ׳כמשתמשים׳?

שאלות אלו ועוד עלו במסגרת פרויקט ׳שורה חדשה׳ לאורך תהליך המחקר. כדי להתחיל לענות - היה צריך להפריד בין רבדי הקריאה השונים.

קריאה היא גם פעולה מתואמת של העיניים והמוח (שלעיתים משתבשת), היא גם מיומנות שנירכשת באופנים שונים בתרבויות שונות (ע״י בני-אדם שונים), היא גם נעשית ביחס לסימנים שמסודרים באינספור צורות על-מנת לייצר (אינספור) משמעויות, היא גם ציות לסט חוקים טכניים ונוקשים של סדר וכיוון (שהם פתח ליצירתיות ואסתטיקה), היא גם מרכיב מעמדי בחברה, פרקטיקה זהותית והיא גם (עדיין) הדרך המרכזית שלנו לרכוש ולאצור ידע ובכך לקיים את התרבות האנושית.

ואולי בשל כל גורמים אלה, אז התערערות הגבולות המוכרים של הדפוס המכאני עם המעבר של הקריאה אל המרחב הדיגיטלי - לא בהכרח מזמנת אותנו לחרוג מתחום המוכר.

חישבו למשל על אתרי אינטרנט. עמודי האינטרנט מתנהגים בהגיון דומה לזה של הדפוס למרות שהם אינם למעשה ׳עמודים׳ - במובן מסוים, הם מחקים את התכונות של דף הנייר ואת אילוצי ההדפסה המכאנית כדי לייצר פורמט שאנו רגילים לקרוא - שורות, פסקאות ועמודים.

כוחו של ההרגל הוא מהותי ומרכזי בחשיבה העיצובית, אך לעיתים לא היחיד. האם ישנן סיבות עבורן כדאי לצאת מגבולות העמוד ולחפש אחר דרכים חדשות לסדר טקסט ולקרוא?

---

פרק 3 | מה קורה בקריאה?

אם הגעתם עד כאן זה סימן מצויין - כי או שאתם אנשים שלא מפסיקים באמצע, או שהתרגלתם לקרוא בצורה הזו או שחשוב לכם לקרוא את מה שכתוב כאן. ובעצם, האם חשבתם פעם מהי בעצם קריאה? כיצד העין סורקת דף נייר, מסך או שלט, קולטת את כל הסימנים ומפענחת אותם? זה פשוט קורה, אבל כשמתעמקים בזה - זה תהליך מורכב מאוד.

העין האנושית בנויה כך שבמרכזו הצר של שדה הראיה שהיא מייצרת לנו, ה׳פובאה׳, רק שם ניתן לזהות במדויק אובייקטים קטנים ומורכבים כמו אותיות. משני צידי הגיזרה הצרה הזו במרחב הראיה - רמת הדיוק של העין יורדת משמעותית.

אך האם זה אומר שיש לסרוק כל אות ואות על-מנת לפענח טקסט? כשעוקבים אחרי תנועת העין בקריאה (עם מכשור דומה לזה שאתם משתמשים בו עכשיו) - ניתן לראות בבירור כי העין בעצם מרצדת בין נקודות מיקוד לאורכו של הטקסט בתנועה חדה ומהירה. כלומר, העין ׳דוגמת׳ נקודות במרחקים משתנים זו מזו ומרכיבה מהם את המשמעות של הטקסט.

אבל אם העין למעשה לא רואה בבירור חלקים נרחבים מהטקסט - איך היא מפענחת אותו? התיאוריה המקובלת מציעה בגדול שתי תשובות מרכזיות - 

הראשונה היא שהעין לא לבד ושהמוח שלנו מזהה מהר מילים מתוך הקשר ויודע להשלים אותן - אם המילה צפויה, כמו מילת יחס או המשך לביטוי מוכר, המוח ידע להניח מהי אותה מילה בלי שהעין סרקה כל אות ואות בה.

התשובה השניה היא שמילים הן גם צורות - מילים קצרות נוטות להיקלט גם כשהן מחוץ לנקודת המיקוד, כי הן מתחילות ומסתיימות בסמוך אליה. וכמו כן, בגלל שכ׳צורות׳ מופשטות בפני עצמן, הן פחות מורכבות ממילים ארוכות.

לעיתים בעת הקריאה, העין תחזור אחורנית בטקסט ותתמקד בנקודה באיזור שכביכול כבר נקרא. הפעולה הזאת היא לרוב לא מודעת - אם המוח שלנו התקשה בהבנת הנקרא בנקודה מסוימת, הוא עשוי להחזיר את המבט שלנו אחורה באופן איסטינקטיבי כדי להשלים מידע.

התנהגויות אלה ועוד, אולי מסבירות את העקרונות שעומדים מאחורי שיטות סידור הטקסט המקובלות - אנחנו מתבוננים על רצף של מילים שפרושות על גבי מרחב דו-מימדי, ויכולים לקלוט בכל ריצוד של העין ׳חופן׳ של מילים, עם כיוון הקריאה או נגדו, ע״פ הצורך. 

העמוד עמוס המילים מספק את מרחב התמרון שהעין צריכה בעת הקריאה, אבל האם הוא עושה זאת יתר על המידה? האם זה שבכל רגע נתון אנו חשופים לכל המילים שכבר קראנו ולכל מילים שנקרא בהמשך, יוצר לנו תחושת התמצאות או מעמיס עלינו?

קיטוע המשפטים לשורות, שנכנסות במגבלות הטור, מאפשר לדחוס מידע רב לתוך שטח מצומצם. אבל האם החזרה המכאנית התכופה של העין, מסוף השורה שנקראה אל תחילת השורה החדשה, מאפשרת את רצף הקריאה או קוטעת אותו?

ב׳שורה חדשה׳ מוצעת גישה מינימליסטית - בכל רגע נתון אנו חשופים לחופן המילים המצומצם ביותר הנדרש לקריאה שוטפת, המשך הטקסט מגיע בעקבות תנועת העין תוך-כדי הקריאה ואין צורך לקטוע אותה כדי להביט לצידו השני של הטקסט - מפני שיש רק שורה אחת רצופה.

האם צורת הקריאה הזאת מטיבה יותר עם התנהגותה של העין או יותר מאתגרת את הרגלי הקריאה שלנו?

---

פרק 4 | מות הקורא, הולדת המשתמש

מתוקף היותם סטטיים ומקובעים בחומרים קשיחים, הדפוס והכתב התפתחו כמדיומים לינאריים המוגדרים על-ידי התחלה, אמצע וסוף. המרחב שהם יוצרים הוא ׳מרחב נרטיבי׳.

לעומת זאת - המרחב הדיגיטלי הוא משתנה, היפר-טקסטואלי, קישורי. כל נקודה בו יכולה להתחבר לאין-ספור נקודות שונות ולהיות מיוצגת בדרכים אינספור ובפורמטים מגוונים בהתאם לשימוש. הוא רב-מימדי ובנוי כמעין ׳מסד נתונים׳.

ממסד נתונים אחד נוכל לייצר דף אינטרנט, משחק או מגזין שיתעדכנו בהתאם למדיום הצפיה, העדפות הצופה ושלל פקודות ותנאים משתנים.

כמחאה על קשיחותו של המרחב הנרטיבי, רולאן בארת׳ בישר על ׳מות המחבר׳ - החלפתו של בעל הסמכות על התוכן ב׳קורא׳. שיכול לברוא שלל נרטבים שונים מנקודת מבטו. 
